---
layout: post
title:  "Ohlédnutí za rokem 2015"
date:   2017-01-22 18:48:44 +0100
author: Kateřina Kobáňová a Jaroslav Ďásek
visible: 1
categories: ohlednuti
---
Rok 2015 byl pro říčanský divadelní soubor Pozpátku rokem změn i proměn. Změny se týkaly členů souboru, jelikož spolek se stal jakýmsi chameleonem, měnil barvy, přestál krize, odchody a příchody nových členů, přeživších i staronových a jisté je, že divadlo, jakožto živoucí organismus, i přes všechny nástrahy s přehledem zvládl úspěšnou premiéru autorské pohádky, z pera Václava Romana, 

O nejkrásnější princezně. Sehráli jsme dvě reprízy v dubnu, za účasti autora pohádky, poté ještě v říjnu a hostovali jsme s pohádkou i v Ořechově u Brna.

Pohádku jsme hráli celkem čtyřikrát a můžu říct, že se povedla. Autor pohádky se nám osvědčil, tudíž na Mikuláše 6.12 připravujeme Vánoční příběh, opět od Václava Romana. Jde zhruba o dvacetiminutovou scénku o tom, jak to bylo s narozením Ježíška a Třech králích. Poté bude následovat mikulášská nadílka s dílničkami. To vše letos pořádáme poprvé ve spojení s Říčanskými ochotníky, Klubem Ráčat a OÚ.

Přijďte všichni, určitě bude na co koukat a strávíme tak pěkné adventní chvíle.

Na další sezonu připravujeme veselohru pro dospělé.

Říčanští divadelníci přejí všem krásné svátky, plné pohody, vánočních dobrot a kouzelné atmosféry u nestárnoucích českých pohádek.

Na závěr dodám jen to, že divadelní soubor, který jsme před třemi lety vytvořili je jako loďka na hladině moře - zmítá se, ale neutone.
