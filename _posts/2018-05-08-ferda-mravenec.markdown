---
layout: post
title:  "Ferda Mravenec"
date:   2018-05-08 10:00:00 +0100
author: Kristýna Hrichová
visible: 1
categories: hry
---
Dětský svět je pestrý, kouzelný, pohádkový. Stejně jako svět divadla. A když se spojí dohromady děti a divadlo, pak je to jedna velká radost. Dětí v dětském divadle bylo v loňském roce tolik, až jsme si museli připustit, že nám radost začala trochu přerůstat přes hlavu. Proto jsme se rozhodli k rozdělení souboru na mladší a starší část. Ta mladší se pod vedením Katky a Kristýny pustila do zpracování příběhů Ferdy Mravence a Brouka Pytlíka. Vždyť nic není od mala dětem bližší než dění v trávě, společný smích a radost z pohybu. Příběh jsme přizpůsobily divákům z mateřských škol, doplnily písničkami a tanečky se kterými nám po choreografické stránce pomohla Valentýna Drápalová. Díky přenádherným kostýmům paní Ilony Rouskové jsme měli broučky jako malované a hemžení na jevišti by udělalo jistě radost i panu Sekorovi. Nadšení herců i diváků nás vedlo k přihlášení představení na festival dětských divadel. Toho jsme se nakonec pro vytíženost našich malých herců nezúčastnili, ale radost a nadšení v dětech zůstalo, a proto většina z nich pokračuje v divadle dál. A to byl vždy náš cíl – trávit s dětmi čas smysluplně, vést je k lásce k divadlu a naší řeči, podporovat v nich radost ze společně vykonaného díla. Přesně tak, jak jste to chtěla i Vy, paní Franzová. Chybíte nám!

 * Premiéra: 8. 5. 2018 pro veřejnost
 * Repríza 10. 5. 2018 pro MŠ a ZŠ

Reportáž:

<iframe src="https://player.vimeo.com/video/271972705?color=ffffff&title=0&byline=0&portrait=0" width="640" height="360" frameborder="0" allow="autoplay; fullscreen" allowfullscreen></iframe>
<p><a href="https://vimeo.com/271972705">Divadlo &quot;Př&iacute;hody Ferdy Mravence a brouka Pytl&iacute;ka&quot;</a> from <a href="https://vimeo.com/regionkamera">REGIONKAMERA</a> on <a href="https://vimeo.com">Vimeo</a>.</p>

Záznam celého představení:

<iframe src="https://player.vimeo.com/video/269798484?color=ffffff&title=0&byline=0&portrait=0" width="640" height="360" frameborder="0" allow="autoplay; fullscreen" allowfullscreen></iframe>
<p><a href="https://vimeo.com/269798484">Ferda Mravenec a brouk Pytl&iacute;k</a> from <a href="https://vimeo.com/regionkamera">REGIONKAMERA</a> on <a href="https://vimeo.com">Vimeo</a>.</p>
