---
layout: post
title:  "Šťastnou plavbu"
date:   2024-10-29 10:00:00 +0100
author: Jan Gazárek
visible: 1
categories: 
---
Na zaoceánskou výletní loď Rubínová královna, která je určena pouze pro ženy, je povolán kapitán Jeff Carter jako záskok za indisponovanou kapitánku. Ten si dvoutýdenní plavbu naplánuje jako dovolenou se svou milenkou Michelle, ovšem netuší, že jeho první důstojnicí je nezkušená Vendula Duchcová, která je poprvé na tak velké plavbě, což způsobí značné komplikace. Náladu kapitánovi nezlepší ani přítomnost jeho dcery Nicole, kterou zrovna opustil přítel, a už vůbec ne přítomnost jeho ženy Elizabeth, nevlastní matky Nicole. Elizabeth se nalodila s vírou, že zažije ve svém osamělém manželském životě nějaké vzrušení. To se jí splní v podobě mladého Dwayna, který na lodi působí jako záskok za cvičitelku aerobiku. Nadšení jí však vydrží jen do doby, než se zjistí, že Dwayne je oním bývalým přítelem Nicole a navíc i ochranitelským bratrem kapitánovy milenky. Dwaynovi pro změnu komplikuje pobyt na lodi Hilary – žena zralého věku, která jede na dámskou plavbu, aby byla co nejdále od mužů, což jí nařídil její terapeut. Ovšem všechny problémy ustoupí do pozadí poté, co se první důstojnice rozhodne, že si uvaří kávu.

Žánr: komedie

Délka představení:

 * scénář: Petr Pospíšilík

 * režie: Tereza Gazárková a Petr Pospíšilík

 * Hilary Swanová: Hana Kubišová
 * Michelle: Karolína Slavíková
 * Nicole Carter: Iveta Kolaříková
 * Elizabeth Carter: Natálie Šalandová
 * Vendula Duchcová: Tereza Gazárková
 * Dwayne Roloson: Honza Gazárek
 * Jeff Carter: Petr Pospíšilík

Reprízy:

 * premiéra Říčany - 23. listopadu 2025 19:00

<img src="/img/stastnou_plavbu_plakat.png" />
